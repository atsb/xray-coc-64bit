<?xml version="1.0" encoding="windows-1251" ?>
<string_table>
	<string id="zat_a1_cutscene_phrase_1">
		<text>У ніч на 26 квітня 1986 року реактор четвертого енергоблоку Чорнобильської АЕС був зруйнований через потужний тепловий вибух. Підхоплений вітром радіоактивний пил частково випав на території СРСР, лишив вогнища випромінювання в Європі і навіть досяг берегів Америки.</text>
	</string>
	<string id="zat_a1_cutscene_phrase_2">
		<text>Наслідки аварії виявилися настільки серйозними, що уряд Радянського Союзу був змушений провести термінову евакуацію прилеглих населених пунктів.</text>
	</string>
	<string id="zat_a1_cutscene_phrase_3">
		<text>Заражені території в радіусі тридцяти кілометрів від станції перетворилися на суворо охоронювану Зону повного відчуження.</text>
	</string>
	<string id="zat_a1_cutscene_phrase_4">
		<text>Після зведення залізобетонного саркофага над зруйнованим енергоблоком експлуатацію ЧАЕС було відновлено. Наявність потужного джерела енергії і відсутність населення дозволили створити на закритій території комплекс секретних лабораторій.</text>
	</string>
	<string id="zat_a1_cutscene_phrase_5">
		<text>10 червня 2006 року Зону раптово осяяло нестерпне світло. На кілька миттєвостей запанувала повна тиша, і було видко, як у небі випаровуються хмари. Потім прийшов страшний гуркіт, здригнулася земля. Більшість військових з охорони периметра миттєво загинули.</text>
	</string>
	<string id="zat_a1_cutscene_phrase_6">
		<text>2007 рік. Учені дотепер не можуть дати переконливих пояснень тому, що сталося. Експедиції незмінно закінчуються трагедією, а нечисленні вцілілі розповідають про тварин-мутантів, які відзначаються дивовижними здібностями.</text>
	</string>
	<string id="zat_a1_cutscene_phrase_7">
		<text>2009 рік. На території Зони відчуження за різними оцінками присутні від однієї до трьох сотень неврахованих осіб. Ці люди називають себе сталкерами і займаються в основному пошуком так званих артефактів - аномальних утворень, за які можна отримати чималі гроші.</text>
	</string>
	<string id="zat_a1_cutscene_phrase_8">
		<text>2010 рік. Попри розташовані на периметрі кордони сталкерство набуває дедалі більшого розмаху. Але досліджено лише околиці Зони: спроби проникнути до її центру зазнають невдачі.</text>
	</string>
	<string id="zat_a1_cutscene_phrase_9">
		<text>У 2012 році сталкер на прізвисько Стрілець розкрив таємницю Випалювача Мізків - потужного випромінювача, здатного зруйнувати розум людини, - і відключив його. По тому сталкери ринули до центру Зони: одні шукали легендарний Клондайк артефактів, інші - не менш легендарний Виконувач Бажань.</text>
	</string>
	<string id="zat_a1_cutscene_phrase_10">
		<text>З огляду на нові умови Рада національної безпеки та оборони України ухвалила рішення про негайне проведення спецоперації «Фарватер». Користуючись заздалегідь складеними мапами аномальних полів, десятки військових гелікоптерів із десантом взяли курс на ЧАЕС. Попри ретельну підготовку, операція завершилася провалом: жодна з машин на базу не повернулася.</text>
	</string>
	<string id="zat_a1_cutscene_phrase_11">
		<text>Для з’ясування причин провалу операції до Зони направлено співробітника СБУ Дегтярьова, в минулому - досвідченого сталкера.</text>
	</string>
	<string id="zat_a1_cutscene_phrase_12">
		<text>Із невеликим запасом провізії, автоматом та рацією для зв’язку із Центром він розпочинає свій шлях углиб Зони.</text>
	</string>
	<string id="zat_a1_cutscene_phrase_13">
		<text>Намагаючись довідатися хоч щось, Дегтярьов спілкується з усіма сталкерами, яких трапляє. Та марно: ті або затято мовчать, або їм справді нічого не відомо.</text>
	</string>
	<string id="zat_a1_cutscene_phrase_14">
		<text>Зона постійно нагадує: жартувати із нею не слід. Мало не кожен день відбуваються напади мутантів - або, ще гірше, людей.</text>
	</string>
	<string id="zat_a1_cutscene_phrase_15">
		<text>Повідомлення із Центру нічого не з’ясовують: достеменно відомі лише координати місць катастрофи п’яти гелікоптерів. За кілька кілометрів від ЧАЕС рація замовкає зовсім.</text>
	</string>
	<string id="zat_a1_cutscene_phrase_16">
		<text>Дегтярьов залишається сам.</text>
	</string>
	<string id="pri_a28_outro_phrase_1">
		<text>За вдале розслідування Дегтярьова було заохочено позачерговим званням полковника. Не погодившись посісти штабну посаду, він висловив бажання відправитися до Зони як постійний спостерігач від Служби безпеки.</text>
	</string>
	<string id="pri_a28_outro_phrase_2">
		<text>Інформація про псі-установки, котру здобув майор Дегтярьов, не на жарт занепокоїла його керівництво. Усі матеріали щодо «ікс-лабораторій» було вилучено із військових архівів та позначено грифом «Особливої важливості». Співробітники СБУ в Зоні отримали наказ за будь-яку ціну перешкодити поширенню інформації про суть зазначених робіт.</text>
	</string>
	<string id="pri_a28_outro_phrase_3">
		<text>На основі промислової документації «Виробу №62» було створено кілька дослідних зразків. Після випробувань від масового використання цієї зброї вирішили відмовитися - вартість боєприпасів виявилася надто високою. Втім, деякі факти дозволяють припустити, що</text>
	</string>
	<string id="pri_a28_outro_phrase_4_a">
		<text>Після того як усі спроби взяти «Скадовськ» під контроль провалилися, Султан та його банда полишили судно. Зі зникненням цієї небезпеки мізерний струмочок сталкерів та артефактів перетворився на бурхливий потік. Бізнес Бороди став процвітати, а «Скадовськ» у популярності майже зрівнявся із баром «100 рентгенів».</text>
	</string>
	<string id="pri_a28_outro_phrase_4_b">
		<text>На «Скадовську» остаточно встановився «закон» Султана і судно стало базою для бандитів. Борода, не бажаючи платити данину «пацанам», разом із групою однодумців рушив до незвіданих місцин Зони. Спроби сталкерів відновити колишній стан справ хутко зійшли нінащо: показові відправлення під викид зробили свою справу.</text>
	</string>
	<string id="pri_a28_outro_phrase_4_c">
		<text>«Скадовськ» лишився притулком для всіх, кому поталанило до нього дістатися. Бандити затято намагалися встановити на судні свій лад, однак сталкери успішно тому протидіяли. День за днем тривала хитка рівновага.</text>
	</string>
	<string id="pri_a28_outro_phrase_5_a">
		<text>Однак і це тривало недовго. Кровососи, котрі жили у лігві неподалік, вторували до судна шлях. Після того як напади стали відбуватися навіть удень, люди рушили в рейд. На жаль, їм не вдалося зачистити тунелі, і незабаром чергова хвиля хижаків затопила «Скадовськ».</text>
	</string>
	<string id="pri_a28_outro_phrase_5_b">
		<text>Після знищення лігвища кровососів тварюки вже не могли перешкодити спокійному плину тутешнього життя. На якийсь час старе судно стало центром відносної стабільності у мінливому світі Зони.</text>
	</string>
	<string id="pri_a28_outro_phrase_6_a">
		<text>Угруповання «Воля» змогло заслужити на довіру сталкерів зі станції «Янів». Намагаючись повернути колишні позиції, «долговці» вчинили збройний напад, але в цій веремії було вбито підполковника Шульгу. Втративши командира, загін «Долгу» припинив своє існування.</text>
	</string>
	<string id="pri_a28_outro_phrase_6_b">
		<text>Більша чисельність та популярність серед сталкерів дозволили «Долгу» витіснити «Волю» зі станції «Янів». У запеклому бою загін на чолі із Локі було знищено.</text>
	</string>
	<string id="pri_a28_outro_phrase_6_c">
		<text>Між загонами «Волі» та «Долгу» на станції «Янів» запанувало нестійке перемир’я. Стомлені через безглузду боротьбу, бійці ворожих угруповань почали поповнювати лави вільних сталкерів.</text>
	</string>
	<string id="pri_a28_outro_phrase_7_a">
		<text>Науково-дослідна експедиція професорів Германа та Озьорського завершилася успішно: зібрані дані допомогли розробити кілька унікальних пристроїв та лікарських препаратів. Завдяки цьому фінансування програм дослідження Зони було збільшене у багато разів.</text>
	</string>
	<string id="pri_a28_outro_phrase_7_b">
		<text>Науково-дослідна експедиція професорів Германа та Озьорського не змогла зібрати достатню кількість даних, через що її було згорнуто. Після повернення на Велику землю обидва вчені зайнялися діяльністю, котра аж ніяк не була пов’язана із Зоною.</text>
	</string>
	<string id="pri_a28_outro_phrase_8_a">
		<text>Розповіді Гарика про боротьбу військових із небезпеками Прип’яті багато кого зацікавили, тож незабаром силами розрізнених груп розпочалося її вивчення. Попри постійні атаки бійців «Моноліту» сталкери змогли закріпитися у колишньому таборі військових і здійснюють звідти вилазки до міста, із кожним разом просуваючись дедалі глибше.</text>
	</string>
	<string id="pri_a28_outro_phrase_8_b">
		<text>Оповідь Гарика про долю військових віджахнула сталкерів від Прип’яті. Поодинокі відчайдухи, які усе ж насмілилися рушити туди, зустрілися із нез’ясненними та жахливими явищами, що лише додало похмурі риси обличчю мертвого міста.</text>
	</string>
	<string id="pri_a28_outro_phrase_9">
		<text>Розповіді про Оазу перестали бути легендами: дедалі частіше у розмовах між сталкерами згадувалися ті, хто зміг знайти шлях до цієї таємничої аномалії. Потік шукачів не вщухає, із чого й користуються бандити. Новачки пристають на пропозицію показати дорогу до Оази, але усе зазвичай скінчується грабунком десь обіч битих стежок.</text>
	</string>
	<string id="pri_a28_outro_phrase_10">
		<text>У Зоні продовжують діяти загони найманців. Їхній інтерес до секретних лабораторій помітно зріс і встиг привернути пильну увагу СБУ. Однак встановити особу замовника, який стоїть за найманцями, не вдалося.</text>
	</string>
	<string id="pri_a28_outro_phrase_11_a">
		<text>Місцевість біля станції «Янів» приваблює дедалі більше сталкерів. Через відсутність небезпечних мутантів та велику кількість аномальних утворень ці місця у свідомості сталкерів дедалі більше ототожнюються із «тим самим Клондайком артефактів».</text>
	</string>
	<string id="pri_a28_outro_phrase_11_b">
		<text>Місцевість біля станції «Янів» набула репутації однієї з найбільш небезпечних у Зоні. Вийшовши з табору, сталкери раз у раз не поверталися: чи не біля самих стін їх вбивали мутанти. Одним зі зниклих безвісти став Звіробій, який вирушив у своє останнє полювання на химеру.</text>
	</string>
	<string id="pri_a28_outro_phrase_12_a">
		<text>Зулус повернувся до головної бази «Долгу» на заводі «Росток». Ніхто не зна, про що він говорив із генералом Вороніним, але за кілька днів Зулуса бачили проводирем великого загону, і прямував той до центру Зони.</text>
	</string>
	<string id="pri_a28_outro_phrase_12_b">
		<text>Чутки про долю Зулуса дійшли до генерала Вороніна. На загальний подив, Воронін представив сталкера до найвищої відзнаки «Долгу» - ордену «Сєрєбряний щіт»... посмертно.</text>
	</string>
	<string id="pri_a28_outro_phrase_13_a">
		<text>Вано пішов на армійські склади, до «Волі», де завдяки легкій вдачі та оптимізму швидко заслужив на загальну симпатію. Врешті-решт він очолив невеличку групу дослідників, що зайнялася вивченням аномалій.</text>
	</string>
	<string id="pri_a28_outro_phrase_13_b">
		<text>Сталкери станції «Янів» часом згадують веселуна Вано, його життєрадісність та майстерність природженого сталкера. Усі зійшлися на думці, що Вано із його таланом не слід було шукати шлях до Прип’яті.</text>
	</string>
	<string id="pri_a28_outro_phrase_14_a">
		<text>У Зоні з’явилася нова група сталкерів. Підготовлені вони добре, та їхні цілі нікому не відомі. За непідтвердженими чутками, усі ці люди колись були бійцями «Моноліту». Лідер загону відомий під прізвиськом Бурлака.</text>
	</string>
	<string id="pri_a28_outro_phrase_14_b">
		<text>Мало хто помітив зникнення Бродяги - єдиної людини, яка намагалася зрозуміти, що сталося із «монолітівцями», та допомогти їм.</text>
	</string>
	<string id="pri_a28_outro_phrase_15_a">
		<text>Старший лейтенант Соколов продовжив літати над територією Зони і був збитий найманцями над Лиманськом. За два тижні його, вцілілого хіба дивом, біля Кордону підібрав патруль. Невдовзі Соколов звільнився із ВПС і перейшов до цивільної авіації.</text>
	</string>
	<string id="pri_a28_outro_phrase_15_b">
		<text>У списку особового складу, втраченого під час проведення операції «Фарватер», з’явився іще один рядок: «Старший лейтенант Соколов О.М. Загинув під час виконання військового обов’язку».</text>
	</string>
	<string id="pri_a28_outro_phrase_16">
		<text>Сич налагодив міцні зв’язки із замовниками поза Зоною. Його товар - інформація. Подейкують, що значна частина здобутих ним відомостей іде до СБУ.</text>
	</string>
	<string id="pri_a28_outro_phrase_17">
		<text>Під час особливо потужного викиду група сталкерів була змушена шукати прихисток у старій баржі Ноя. Незабаром судно атакували снорки, і хлопці зрозуміли, що опинилися у невеликій, але пристойній фортеці. Особливий подив викликала зграйка псевдособачат, які разом із Ноєм допомагали боронити баржу від мутантів.</text>
	</string>
	<string id="pri_a28_outro_phrase_18_a">
		<text>Кардана, який довідався про долю друзів, тепер аж ніяк не вабила кар’єра сталкера. Подолавши алкогольну залежність, він перебрався на «Янів», де спільно з Азотом організував майстерню з ремонту майже всього. У вільний від роботи час обидва техніки завзято конструюють засіб пересування, максимально пристосований до екстремальних умов Зони.</text>
	</string>
	<string id="pri_a28_outro_phrase_18_b">
		<text>Подолавши алкогольну залежність, Кардан пішов зі «Скадовська». Сталкери казали, що він начебто вирішив шукати зниклих товаришів. За кілька днів, поранений та опромінений, Кардан вийшов до станції «Янів», і після короткого лікування пішов із Зони - назавжди.</text>
	</string>
	<string id="pri_a28_outro_phrase_19_a">
		<text>Стрілець передав керівництву СБУ здобуті на станції дані. Ця інформація підштовхнула уряд до створення Науково-дослідного інституту Чорнобильської аномальної зони. Місце головного наукового консультанта у ньому посів сам Стрілець.</text>
	</string>
	<string id="pri_a28_outro_phrase_19_b">
		<text>Знання Стрільця були втрачені разом із ним. Здобута на ЧАЕС інформація, що могла допомогти у розгадуванні таємниць Зони, на Велику землю так і не потрапила. Заборонені території надійно ховають свої таємниці.</text>
	</string>
	<string id="pri_a28_outro_phrase_20_a">
		<text>Командир групи «Скат» полковник Ковальський після повернення із Зони доповів начальству про причини провалу операції «Фарватер». Після довгого дізнання та багатьох спроб перекласти на нього усю відповідальність полковник пішов у почесну відставку.</text>
	</string>
	<string id="pri_a28_outro_phrase_20_b">
		<text>Командир групи «Скат» полковник Ковальський лишився там, де й переважна частина його загону. Тіла поглинула Зона, і тепер усе, що нагадує про цих людей - облямовані чорною стрічкою фотографії на почесному стенді спецмузею.</text>
	</string>
</string_table>
